---
author: pawal
categories:
- Creeper
- Integritet
- Journalister
date: 2007-09-02T20:21:40Z
guid: http://pawal.blipp.com/integritet/vad-har-jag-nu-stallt-till-med-2
id: 92
title: Vad har jag nu ställt till med?
url: /integritet/vad-har-jag-nu-stallt-till-med-2
---

När jag skapade <a href="http://www.gnuheter.com/creeper/">Creeper</a> var inte mitt syfta att diskutera etik och moral på arbetsplatsen, utan att försöka höja nivån på debatten om övervakning. Nu har det slumpat sig som så att Creeper har listat ut att diverse myndigheter och regeringspersonal har surfat på porrsajter, vilket tyvärr bara har lett till en diskussion om hurivida det är ok att surfa porr på arbetstid eller på för statligt medel inköpta datorer.

För att slippa se porrsurfning på Creeper har nu IT-personalen (tillsammans med socialminister Göran Hägglund) tagit på sig propellermössorna och tänkt till ordentligt. Så nu gott folk så slipper de 6000 datorerna och dess användare slippa se sig själva på Creeper, utan istället får de inte alls surfa till <i>konstiga</i> webbsidor. Det har nämligen installerats ett URL-filter på regeringskansliets nätverk. Göran Hägglund säger detta till DN:

<blockquote>- Det ska inte förekomma att personer i regeringskansliet avsiktligt eller oavsiktligt hamnar på olämpliga sidor, säger han och påpekar att han verkligen inte ser ett begränsat surfandet som någon frihetskränkning.</blockquote>

Nej, olämpliga webbsidor vore olämpligt att hamna på. Särskilt när det kan ses av andra vilka webbsidor de besökt. Samtidigt borde det <b>verkligen</b> vara så att folk som stiftar lagar borde veta vad de stiftar lagar om, och fritt kunna tillgodogöra sig den informationen på nätet, så censur borde ligga <i>riktigt</i> långt borta.

Mer censur på arbetsplatser var ju inte direkt det jag hade tänkt mig skulle vara resultatet av Creeper. Min åsikt om detta är snarare att om personalen har svårt att låta bli att surfa porr på arbetstid kanske de skulle ges några mer intressanta arbetsuppgifter eller annan hjälp. Inte helt förhindras att surfa till en stor mängd webbsajter. Vidare undrar jag hur dessa spärrar fungerar, någon på Regeringskansliet surfade ju <a href="http://gnuheter.com/creeper/site/www.opium.se">porr</a> så sent som i förrgår. 

Tyvärr kommer vi in på en diskussion som jag skulle vilja slippa. För hände med diskussionen om övervakning?

• DN.se: <a href="http://www.dn.se/DNet/jsp/polopoly.jsp?d=1042&amp;a=687824">Inget porrsurfande på regeringsdator</a>
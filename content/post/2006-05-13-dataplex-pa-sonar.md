---
author: pawal
date: 2006-05-13T12:35:42Z
guid: http://pawal.blipp.com/musik/dataplex-pa-sonar
id: 41
tags:
- ljud
- musik
title: Dataplex på Sónar
url: /musik/dataplex-pa-sonar
---

<img align="right" alt="Dataplex" title="Dataplex" class="alignright" src="http://blipp.com/misc/dataplex.jpg" />

Jag har bokat in mig på en resa till den katalanska <a
href="http://sonar.es/">Sónar</a>-festivalen som hålls i mitten av
juni. Först idag upptäckte jag dock att årets upptäckt (av mig),
artisten <a href="http://www.ryojiikeda.com/">Ryoji Ikeda</a>, ska
framföra sin <a href="http://www.ryojiikeda.com/datamatics/cd+%7C+dvd+%7C+publication/dataplex/">Dataplex</a>
på festivalens sista dag. Dataplex är en av de skivor som tillhör den
genre där man inte vet om det är musik som spelas eller om det är en
serverhall som tillhör stadiet <em>väldigt trasigt</em>. Det finns
många anektoder på nätet om folk som lyssnat på skivan där folk
oroligt rusat in och frågat vad det är som händer.

Men förutom att Dataplex är en skiva så vet jag att det förmodligen är
en väldigt intressant audiovisuell upplevelse. Ryoji verkar förutom
intresserad av knepiga ljud, även vara intresserad av knepig
datorgrafik. Det audiovisuella konceptet verkar just nu kretsa kring
hans <a href="http://www.ryojiikeda.com/type/audiovisual+concerts/datamatics+%5Bprototype-%5D/">Datamatics</a>-prylar.

Vilket får mig att tänka på min egen programmering av Amigans gamla
blitter-chip, eller Amigans gamla härliga krascher (innan det blev
Guru Meditation) där blittern löpte amok och grafiken bläddrade igenom
hela chip-minnet. Väldigt trasigt, men en upplevelse i sig. Det blir
hur som helst en kväll att se fram emot, och jag kommer nog att ta med
mig någon form av hörselskydd.
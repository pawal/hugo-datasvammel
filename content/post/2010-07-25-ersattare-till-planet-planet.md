---
author: pawal
date: 2010-07-25T09:33:09Z
guid: http://pawal.blipp.com/?p=187
has_been_twittered:
- "yes"
id: 187
tags:
- gnuheter
- programmering
title: Ersättare till "planet planet"
url: /gnuheter/ersattare-till-planet-planet
---

Jag har länge letat efter en ersättare till programvaran <a
href="http://www.planetplanet.org/">Planet</a>, då det känns som om
den börjar bli lite väl begränsad till vad jag eventuellt vill göra
framöver med Gnuheter. Sedan över ett år tillbaka så har jag
experimenterat lite med att köra Wordpress som "planet"-mjukvara, med
tillägget <a
href="http://feedwordpress.radgeek.com/">Feedwordpress</a>. Det funkar
hyggligt, och den är ungefär lika lättadministrerad som Planet (webb
vs CLI).

Igår kväll satte jag mig ner och gjorde ett riktigt Wordpress-tema för
<a href="http://wp.gnuheter.com/">Planet Gnuheter</a>, så att alla kan
känna igen sig. Inte exakt likadant ännu, men jag jobbar på det. Det
var väldigt lätt att skapa ett Wordpress-tema. Några features utöver
gamla Planet är att Wordpress sparar all historik. Detta innebär att
man kan söka i gamla inlägg, och även presentera historik på olika
sätt. Jag har inte gjort funktionalitet för annat än sök ännu. Men jag
kan släppa mitt SVN-repo för temat snart, så kan ni som är
intresserade hacka vidare. Temat i övrigt kan säkert behöva en
uppfräschning. Jag är ju ingen CSS-guru direkt.

Vad tycker ni? Titta på Wordpress-sajten: <a
href="http://wp.gnuheter.com/">Planet Gnuheter</a>

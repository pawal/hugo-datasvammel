---
author: pawal
tags:
- musik
- upphovsrätt
date: 2006-02-20T21:24:40Z
guid: http://pawal.blipp.com/uncategorized/12-petabyte
id: 25
title: 1,2 petabyte
url: /musik/12-petabyte
---

1,2 petabyte är jättemycket lagringsutrymme. För att förstå hur mycket
det är kan man säga att det är 134217728 DVD-skivor,
ungefär. Betydligt många fler mp3-filer.

Även om uppfinnaren <a href="http://www.p2pnet.net/story/7929">Michael
Thomas</a> är helt ute och cyklar kan vi räkna med att
lagringsutrymmet kommer att mångdubblas framöver. Det krävs inte
mycket fantasi för att inse hur mycket man kan lagra då.

En populär tanke är att man kan samla ihop all musik som någonsin
spelats in och lagra på en enda skiva. Det kanske inte första som slår
en är hur man i så fall ska samla ihop all denna musik och
kategorisera den. Man kan ju fundera på om det ska vara Piratebay som
ska göra det. Kanske inte, med tanke på hur illa ställt det är med
kontrollen där idag.

Musikbranschen kommer knappast att göra annat än att sätta ihop
ytterligare ett Idol-program eller en Smurfhits-skiva. Så vem ska göra
det? Här sätter ju lagen käppar i hjulen. Vi kommer ju att ha en
upphovsrätt som är hyfsat förlegad när vi får dessa enorma möjligheter
till lagring. Det förnämsta vore ju om det fanns en Wikipedia med
kompletta biografier och all musik som man kunde ha i sin
... iPod. Wikipedia är ju i full gång med den första biten. Nu ska vi
bara hälla dit all musik och alla filmer också.

Ok, kanske inte just nu. Men vi måste ju åtminstone berätta för
lagstiftarna att det inte fungerar att låsa in musiken i <a
href="http://www.ljudochbildarkivet.se/">Statens bild- och
ljudarkiv</a> hur länge som helst. Men passa på ett besök deras
hemsida, de söker massor av folk. Just du kanske kan få dem att jobba
på i rätt riktning?
---
author: pawal
tags:
- journalister
- musik
- upphovsrätt
date: 2006-12-29T11:41:14Z
guid: http://pawal.blipp.com/musik/musikjournalistikens-forfall
id: 63
title: Musikjournalistikens förfall
url: /musik/musikjournalistikens-forfall
---

Jag vet inte, men åtminstone jag får ett lätt illamående när jag läser
dagspressens artiklar om musikindustrins eventuella förfall eller
framgångar. Ena stunden klarar de inte av att ta fram nya artister,
och andra stunden använder de nya trick som
dokusåpor. Branschföretagen får fritt utrymme att marknadsföra nya
artister genom att få dem att framstå som att artisten klarat sig helt
utan marknadsföring, artisten har nämligen blivit känd genom att
finnas på Internet (eller MySpace som det heter).

Den tredje statsmakten som ska granska både sig själva, industrin och
makten klarar inte av att bedöma "kultur". Men det som får mig att
skriva den här texten är <a
href="http://www.dn.se/DNet/jsp/polopoly.jsp?d=2198&a=600397&previousRenderType=6">artikeln
som Henrik Arvidsson skrev för DN i förrgår</a>, den om hur MySpace
revolutionerar musikindustrin. MySpace är enligt Henrik, startat som
en gräsrotrörelse. Jo, men visst är det så... eller så är MySpace
precis som Google och Yahoo, ett företag startat av en eller ett par
entusiaster, och som med en tydlig affärside växt till den storlek de
har idag. Hade artikeln varit på ekonomisidorna hoppas jag
granskningen hade sett helt annorlunda ut.

Men det är en sak som är trevlig, och det är att musikbranschen insett
att gratis musik på Internet ofta är samma sak som gratis PR. Det är
synd att journalisterna inte insett att det är gratis PR, utan
fortfarande går på pratet om hur Arctic Monkeys och Lilly Allen blivit
stora genom att bara lägga upp ett par låtar på Internet. För det är
ju inte genom hårt arbete genom turnerande och annan
marknadsföringsbudget som ligger bakom deras genombrott? Men gratis är
gott, och jag tror vi får se ännu mer gratismusik på nätet.

Nu har jag varit tillräckligt negativ, 2007 lovar jag att vara mer
positiv.
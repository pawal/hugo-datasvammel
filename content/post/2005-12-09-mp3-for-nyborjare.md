---
author: pawal
categories:
- DRM
- MP3
date: 2005-12-09T16:30:55Z
guid: http://datasvammel.blipp.com/?p=17
id: 17
title: MP3 för nybörjare
url: /drm/mp3-for-nyborjare
---

I det nya numret av <a href="http://www.varbostad.se/">Vår Bostad</a> så har de en stor artikel om MP3-spelare, "Musikens väg till datorn". Eftersom det verkar vara årets julklapp måste alla också skriva om det. Normalt sett skulle jag inte orka läsa ytterligare en sånhär artikel, men eftersom den dels befann sig i Vår Bostad, och dels verkar rikta in sig på riktiga noviser så blev jag på något sätt ändå nyfiken. Jag hittade en hel del att anmärka på förstås... Men det som bekymrar mig mest är det som finns under "10 viktiga frågor om MP3-spelaren". Redan på plats nummer tre finns frågan om ljudformat:
<blockquote>3. Vilka ljudformat kan den hantera?
Åtminstone Mp3 och WMA. Fråga också om spelaren klarar av DRM-skyddade filer.</blockquote>
Mmm, DRM-skyddade filer. Konsumenten ska naturligtvis uppmuntras att köpa musik från allehanda musiktjänster på nätet, och då är ju DRM jätteviktigt. Inte ett ord om ett det skulle vara något dåligt med DRM, eller ens en beskrivning av vad det är för något. Det ska tydligen konsumenten tvingas upptäcka själv. Men bara tendensen att man rekommenderar att spelaren ska innehålla DRM, den oroar mig.

Artikeln finns även på nätet: <a href="http://www.varbostad.se/ArticlePages/200511/24/20051124105944_vb698/20051124105944_vb698.dbp.asp">Musikens väg till datorn</a>
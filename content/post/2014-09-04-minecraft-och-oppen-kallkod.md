---
author: pawal
categories:
- Minecraft
- Skvaller
- Svammel
date: 2014-09-04T21:54:35Z
guid: http://pawal.blipp.com/?p=37676
id: 37676
title: Minecraft och öppen källkod
url: /skvaller/minecraft-och-oppen-kallkod
---

Min dotter har börjat spela Minecraft rätt mycket. I somras satte jag upp en Minecraft-server åt henne, och det tog rätt lång tid att sätta sig in i vad man egentligen ville köra för programvara. Företaget Mojang som gör spelet har en egen server som man kan installera och köra, men i grundutförandet så är den lite tråkig om man vill hitta på lite mer alternativa spel. Så jag installerade en programvara som heter <a href="https://dl.bukkit.org/downloads/craftbukkit/">CraftBukkit</a>.

<a href="http://pawal.blipp.com/wp-content/uploads/2014/09/minecraft-pirateship.jpg"><img class="  wp-image-37696 alignright" src="http://pawal.blipp.com/wp-content/uploads/2014/09/minecraft-pirateship-300x164.jpg" alt="minecraft-pirateship" width="326" height="178" /></a>Om man klickar på länken nu får man reda på att den har utsatts för en DMCA-takedown.

Det upptäckte vi dock inte genom att surfa till CraftBukkit-projektet, utan att det helt enkelt inte gick in att logga in på servern längre. Snabbt felsöka, och upptäcka att det inte gick att hämta hem nyare versioner, då allt var nedtaget tack vare den amerikanska lagstiftningen <a href="http://en.wikipedia.org/wiki/Digital_Millennium_Copyright_Act">Digital Millenium Copyright Act</a>. Varför det inte gick att spela på servern längre var inte så lätt att förklara för en sjuåring. Så jag försökte istället hitta en annan programvara som inte tagits ner. Och alternativet tycktes vara <a href="http://www.spigotmc.org/">Spigot</a>. Sagt och gjort, en halvtimme senare kunde de logga in på servern och spela.

Idag upptäcker jag att även Spigot tagit emot en <a href="http://www.spigotmc.org/threads/dmcad.28536/">DMCA-takedown notice</a>. Tack så mycket. Servern funkar dock fortfarande.

Allt tycks bero på att utvecklaren <span style="color: #2c2c2c;">Wolvereness (<span style="color: #141414;">Wesley Wolfe) bidragit med en stor mängd kod till Bukkit, och det här innebär en hel mängd licensbekymmer. Det sorgliga är att han nu skickar runt DMCA-takedowns till allt och alla. <a href="http://www.spigotmc.org/threads/craftbukkit-is-dead-will-spigot-be-next.28493/page-3#post-318634">Här finns en summering</a> av det som hänt hittills.</span></span>

Återstår hoppet till att <a href="https://mojang.com/">Mojang</a> ska reda ut detta? Att det ska vara komplicerat med öppen programvara vs sluten programvara - det enklaste i det här läget är att göra all programvara för Minecraft-servrar som öppen källkod under en väldigt fri licens. Att förklara licensfrågor för en sjuåring tänker jag dock inte utsätta mig för.
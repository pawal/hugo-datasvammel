---
author: pawal
tags:
- microsoft
- säkerhet
date: 2006-05-24T20:12:25Z
guid: http://pawal.blipp.com/microsoft/blogga-i-felsakert-lage
id: 46
title: Blogga i ... felsäkert läge!
url: /microsoft/blogga-i-felsakert-lage
---

Nu har jag inte kört Windows på många år. Men jag upphör aldrig att
förvånas över Microsofts påhittighet vad gäller säkerhet. Många är
historierna om Microsofts storsatsningar på just säkerhet, och
eftersom jag är lätt intresserad av just säkerhet så vill man ju hålla
lite koll på vad världens mest populära applikationer kan och gör. Men
veckans Microsoft-rekommendation fick mig att bli alldeles fnittrig,
och det har inget med alkohol att göra.

Microsoft rekommenderar att man ska köra Word i felsäkert läge ("safe
mode"). Word har nämligen "drabbats" (by design kan man väl förmoda)
av någon form av sårbarhet som har föranlett Microsoft att ge ut en <a
href="http://www.microsoft.com/technet/security/advisory/919637.mspx">rekommendation,
Microsoft Security Advisory (919637)</a>. Men för att drabbas måste
man öppna Word med ett dokument innehållandes elakheter. Om man tänker
efter lite kan man ju undra varför Word normalt körs i det så oerhört
osäkra läget, om det nu finns ett säkert läge.

Jag ser fram emot den dagen då MSN-bloggskribenterna varnas för att
skriva blogginlägg i "osäkert läge". En känsla av trygghet infinner
sig åtminstone när jag läser att Microsoft fortsätter att utreda
sårbarheten.
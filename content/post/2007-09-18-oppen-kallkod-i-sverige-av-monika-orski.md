---
author: pawal
categories:
- Böcker
- Mjukvara
date: 2007-09-18T21:52:18Z
guid: http://pawal.blipp.com/mjukvara/oppen-kallkod-i-sverige-av-monika-orski
id: 95
title: '&#8220;Öppen källkod i Sverige&#8221; av Monika Orski'
url: /mjukvara/oppen-kallkod-i-sverige-av-monika-orski
---

På mitt skrivbord har boken "Öppen källkod i Sverige" av Monika Orski landat. Boken är tänkt som en introduktion till någon som är nyfiken på öppen källkod eller fri programvara, men som inte haft någon kontakt med fenomenet tidigare. Monika drar snabbt förbi ganska tunga ämnen som licenser, hur projekt bedrivs, standarder och spridning av öppen källkod, det mesta med en svensk vinkling så gott det går. Boken har som utgångspunkt att förklara de många frågor Monika har fått på de föreläsningar som Monika i olika sammanhang hållit.<br /><br />Syftet med boken är lovvärt, men som redan insatt retar jag mig på de många förenklingar som ges till ganska stora ämnen. Men för den som inte är insatt hoppar Monika över förklaringar till lite för många av de enklare termer som tas upp, så jag tror inte att boken är så lättläst som man kan tro. Jag tror att boken skulle ha mått bra av en något mer kritisk (och oinsatt) redaktör.<br /><br />Efter att precis ha ögnat igenom <a href="http://www.regeringen.se/sb/d/8605/a/84558">SOU 2007:47, "Den osynliga infrastrukturen - om förbättrad samordning av offentlig IT-standardisering"</a> så känns den här skriften lite futtig. Men det är positivt med böcker om vad som händer i Sverige på svenska. Det enda i den stilen jag läst tidigare är Jessica Olofssons bok "Upphovsrättsliga aspekter på licenser för fri programvara och öppen källkod", om hur den svenska juridiken ställer som till öppen källkod (ISSN 0281-1286).<br /><br />Monika Orskis bok kan köpas hos <a href="http://obok.se/">Obok förlag</a>.
---
author: pawal
categories:
- Hårdvara
- Musik
date: 2006-01-31T12:55:18Z
guid: http://datasvammel.blipp.com/?p=6
id: 6
title: Edirol R-09
url: /musik/edirol-r-09
---

<a href="http://www.edirol.net/products/en/R-09/"><img align="right" class="alignright" src="http://blipp.com/misc/edirolrecorder.jpg" /></a>

Under <a href="http://www.thenammshow.com/">NAMM</a> som nyligen avslutats, en amerikansk mässa för musikprodukter, presenterade Edirol en enligt mig, kalaspryl, nämligen sin R-09. Den är till skillnad från iPod som bara spelar upp musik, en inspelningsapparat, men vad det verkar, en hyfsad inbyggd stereomikrofon. Utöver detta sägs den även ha fantommatning om man vill använda sig av riktigt vettiga mikrofoner, men detta faktum saknas tyvärr från <a href="http://www.edirol.net/products/en/R-09/">Edirols egna webbsida om R-09</a>.

Dessutom klarar R-09 av att spela in i 48Khz i 24 bitars kvalitet, som okomprimerade WAV-filer. Gissa om vi kommer att få se en ökning av antalet inspelade konserter på nätet. Tidigare har man varit hänvisad till Minidisc eller DAT för hyfsad mikrofoninspelning. De vanliga MP3-spelare jag sett har i princip aldrig haft stöd för vettiga mikrofoner, och de inbyggda har varit helt undermåliga. En gissning är att man vänder sig till den växande skaran av Podcast-sändande nördar. Själv tänkte jag mig att jag skulle använda den för field recordings, om jag nu får tag på en.
---
author: pawal
date: 2006-04-18T21:04:06Z
guid: http://pawal.blipp.com/integritet/eid-och-den-eviga-forvirringen
id: 37
tags:
- identitet
- integritet
title: eID och den eviga förvirringen
url: /integritet/eid-och-den-eviga-forvirringen
---

<img align="right" alt="BankID" title="BankID" class="alignright" src="http://blipp.com/misc/bankid.jpg" />

Vi har sedan i oktober förra året ett nytt nationellt identitetskort i
Sverige, det så kallade <a href="http://www.statskontoret.se/Statskontoret/Templates/Search____147.aspx?qu=nidel&sf=true">NIDEL-kortet</a>.
Detta kort gäller, förutom som ID-kort, även som ett pass man kan
använda inom Schengen-området. I NIDEL-kortet finns även ett så kallat
smart kort man skulle kunna använda för att lagra certifikat i. Men
man gjorde bara 90 procent av jobbet, och lät bli att stoppa in några
sådana.

Min morgon idag började med den <a href="http://www.sweden.gov.se/sb/d/2495">IT-politiska
strategigruppens</a> hearing om eID. Till hearingen hörde en teknisk
rapport om eID med en översikt av de tekniker och sånt som händer i
Sverige, samt de problem man måste lösa för att kunna sprida
användning av eID i Sverige. Det är idag i princip en marknad som <a
href="http://www.bankid.com/">BankID</a> äger. Problemet med BankID är
att det är mer en <em>affärsmodell</em> än en nationell
infrastruktur. Jag kan som tjänsteproducent varken enkelt eller
billigt idag inte identifiera användare med någon typ av nationellt
utgivet certifikat. Målet med hearingen var att staka ut en väg framåt
för att få i stånd detta. För en extra fjäder i hatten ska detta vara
klart till
<a href="http://europa.eu.int/information_society/eeurope/i2010/index_en.htm">i2010</a>.

Så vad är då status på eID? Jag tycker att
<a href="http://pts.se/Sidor/sida.asp?SectionId=1011">PTS förteckning
över certifikatutfärdare</a> är väldigt talande. Men samtidigt så
tycker jag nog att det finns hopp. Det finns krafter som kommer att
arbeta sig runt både NIDEL och BankID, men det kommer att ta tid. Att
det skulle finnas eID år 2010 är dock optimistiskt. Men man kan medan
man väntar köpa sig ett NIDEL-kort på passexpeditionen, och stoppa in
egna certifikat från exempelvis <a href="http://www.cacert.org/">CACert.org</a>.

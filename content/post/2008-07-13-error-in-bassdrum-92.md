---
author: pawal
tags:
- ljud
- mp3
- musik
- oldschool
date: 2008-07-13T23:39:19Z
guid: http://pawal.blipp.com/?p=122
id: 122
title: Error in Bassdrum '92
url: /oldschool/error-in-bassdrum-92
---

Under några väldigt varma vårdagar 1992 så fullbordade jag och min vän
Ronnie ett års musikprojekt under namnet Reglage. Titeln på vår
finfina demotape blev Error in Bassdrum '92. Inspirerade av raves och
musik som Kraftwerk, 808 State och okända 12:or samt Raymond Scott så
gjorde vi vansinniga musikexperiment på all märklig utrustning vi
kunde komma över, men främst datorer såsom Commodore 64 och Amiga. Den
finaste synthen i samlingen var naturligtvis en Yamaha TG77. Jag sålde
den för några år sedan, och fick väl tusen kronor för den. En
betänklig värdeminskning, då jag gav 11000 kronor för den 1991. Men
knapparna var blankslitna, så den var riktigt välanvänd åtminstone,
till skillnad från många andra prylar jag haft.

För någon månad sedan spenderade jag flera sena kvällar med att
restaurera denna demotape från dess original-master, en
keramik-kassett från Sony. De kopior som vi delade med oss av hade
betydligt sämre kvalitet, och hade dessutom mixats om till ytterligare
en kassett med mellanspel mellan låtarna. Nu saknar tyvärr
mellanspelet, vilket jag tycker förstör helheten en smula.

En god vän till mig har scannat in omslaget och kassetten:
<p style="text-align: center;"><a title="{reglage} Error in Bassdrum '92" href="https://blipp.com/misc/eib/eib_cover.jpg"><img class="aligncenter" src="https://blipp.com/misc/eib/eib_cover_thumb.jpg" alt="Error in Bassdrum '92" width="320" height="149" /></a></p>
<p style="text-align: left;">Nu finns alla låtar att lyssna på hos <a href="https://www.last.fm/music/Reglage/Error+in+Bassdrum+%2792">Last.fm</a>, och där finns de även att ladda hem.</p>
<p style="text-align: center;"><a title="{reglage} King side" href="https://blipp.com/misc/eib/eib_king.jpg"><img class="aligncenter" src="https://blipp.com/misc/eib/eib_king_thumb.jpg" alt="King side" width="320" height="204" /></a></p>
<p style="text-align: left;">Jag verkar själv inte ha någon kopia av kassettomslaget eller någon av kassetterna vi gav ut. Dock har jag fortfarande ett tillgodokvitto hos Pet Sounds för de fem demotapes vi placerade hos dem för försäljning. Det är fortfarande oklart om de sålt några kassetter, och jag fantiserar fortfarande om att gå dit med kvittot och fråga om hur jag får min ersättning.</p>
<p style="text-align: center;"><a title="{reglage} Kong side" href="https://blipp.com/misc/eib/eib_kong.jpg"><img class="aligncenter" style="vertical-align: middle;" src="https://blipp.com/misc/eib/eib_kong_thumb.jpg" alt="Kong side" width="320" height="217" /></a></p>
Denna demotape blev trots den skruttiga kvaliteten på kopian utsedd till Tape of the Month i den brittiska musikertidningen Music Technology, i majnumret om jag minns rätt. Jag blev oerhört förvånad.
---
author: pawal
date: 2007-05-13T12:15:59Z
guid: http://pawal.blipp.com/hacks/creeper-efter-en-vecka
id: 78
tags:
- creeper
- hacks
- integritet
- politik
title: Creeper - efter en vecka
url: /hacks/creeper-efter-en-vecka
---

En liten statusrapport kan vara på sin plats efter att <a
href="https://www.gnuheter.com/creeper/">Creeper</a> varit i publik
drift en vecka. Några saker som är intressanta. Ett antal webbsajter
har lagt upp den lilla Creeper-bilden på sina webbsidor, och det
börjar bli dags att göra någon form av statistikfunktion.

Några iakttagelser - jag trodde t.ex. inte att <a
href="http://www.swebits.org/">swebits.org</a> (som för övrigt verkar
ha riktigt mycket trafik) skulle ha några myndighetsbesökare, men idag
visade det sig att någon på FRA verkar ha konto där. Jag trodde inte
heller att så många offentliganställda läser bloggar av den mest
skiftande karaktär, har de inget annat att göra?

Ett par användare har bidragit med IP-adresser, men det finns nog en
hel del kvar att fylla på med. Jag saknar Folkpartiet t.ex. - eller
surfar de bara genom Socialdemokraternas nät numera? Några tycker dock
att man inte ska övervaka partier. Men om man vill ha någon form av
opinionsbildning så är det väl just politiker man ska trycka lite
extra på?

En reporter från SR ringde upp mig och gjorde en intervju, jag vet
dock inte om den sänts. Tomas Gilså på <a
href="http://sakerhet.idg.se/">sakerhet.idg.se</a> skrev en liten
notis, <a href="http://sakerhet.idg.se/2.1070/1.107515">Creeper ska
övervaka makten</a>.

Jag tror att en tysk version, <a
href="http://www.uberwach.de/">uberwach.de</a> snart kommer att
släppas.

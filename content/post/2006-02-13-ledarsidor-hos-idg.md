---
author: pawal
tags:
- drm
- journalister
date: 2006-02-13T10:00:14Z
guid: http://datasvammel.blipp.com/drm/ledarsidor-hos-idg
id: 24
title: Ledarsidor hos IDG
url: /drm/ledarsidor-hos-idg
---

Jag brukar läsa diverse IDG-tidningar med en slags skräckblandad
förtjusning. Inte för att lära mig något om det de skriver om, utan
för att, som att ha ett finger i luften, känna efter åt vilket håll
vinden blåser. Jag kommer inte ens ihåg hur många dumheter som
skrivits på ledarplats i Nätverk & Kommunikation. Men idag gjorde de
det igen, skrev väldigt förvirrat om något de inte ens bemödat sig att
lära sig något om. Rootkits. Närmare Sonys rootkit, som de
distribuerade på musikskivor, och som automatiskt installerade sig i
din eventuella Windows-dator.  Det handlar om <a
href="http://www.sysinternals.com/blog/2005/10/sony-rootkits-and-digital-rights.html">den
här texten</a>, detaljer om vad Sonys har gjort med din dator om du
lyssnat på en DRM-skyddad CD-skiva publicerad av Sony. Men vi ska på
inrådan av IDG inte bry oss om konstiga DLL:er i datorn. Nu måste jag
citera ledarsidan...  <blockquote>Men jag hoppas också att vi inte
drar igång någon onödig häxjakt på rootkit som faktiskt inte
finns.</blockquote> På sidan 13 hittar vi en helsidesannons från
Sony. En elak person skulle hävda att N&K gör allt för att behålla
sina annonsörer istället för att bedriva journalistik.

Jag hittade originalartikeln hos IDG, men enbart som PDF. <a
href="http://arkiv.idg.se/pdfdownload/free/?item=16831">Håll
tillgodo</a>.

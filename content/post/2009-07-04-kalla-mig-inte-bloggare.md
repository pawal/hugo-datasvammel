---
author: pawal
date: 2009-07-04T11:57:34Z
guid: http://pawal.blipp.com/?p=161
id: 161
jd_tweet_this:
- "yes"
tags:
- journalister
- svammel
title: Kalla mig inte bloggare
url: /journalister/kalla-mig-inte-bloggare
wp_jd_clig:
- http://cli.gs:80/qu573
---

Jag vägrar att sorteras in i samlingsnamnet "bloggare". Det finns ett
antal anledningar. Den främsta är dock att det faktum att jag ibland
skriver ett blogginlägg definierar inte mig som bloggare. Precis som
att jag ibland springer till tunnelbanan inte gör mig till en
löpare. En annan enklare anledning till att jag motsätter mig
begreppet bloggare är att man lätt klumpas ihop till någon sorts
aktivist mot gammelmedia, eller vad som råkar vara på tapeten just den
här veckan. Jag har publicerat mig själv på nätet sedan 1994 eller
något åt det hållet - formatet har dock varierat. Först var det
förmodligen i nyhetsgrupper och e-postlistor, därefter HTML. Just nu
råkar det vara i bloggformatet, dvs en Wordpress som råkar ha
kommentarer påslagna och RSS/Atom-flöden. Det faktum att jag ibland
bloggar gör inte att jag tror att jag har nån slags makt heller. Trots
det har faktiskt några av mina blogginlägg gjort avtryck i svensk
gammelmedia.

Jag har precis läst igenom <a
href="http://www.dn.se/kultur-noje/debatt-essa/schulman-blogg-1.904970">Alex
Schulmans essä</a> i DN. Den handlar om att Alex inte tycker att
bloggarna sätter agendan för gammelmedia. Och visst är det så. Men det
är svårt att undvika det faktum att bloggare (som i folk som bloggar
sina åsikter) faktiskt gör sig påminda även i gammelmedia i allt
större omfattning.

Schulman sammanfattar sin drapa med att alla bloggare är unga
modebloggande tjejer. Oroligt jag vände mig genast till min Google
Reader för att dubbelkolla att de 426(!) bloggar jag följer inte är
fyllda med modefoton. Nä, puh, det var det vanliga innehållet
fortfarande. En stor bunt musikbloggar (vem läser musikrecensioner i
tidningen längre!?), massor av teknik och internetbloggar, bloggar om
säkerhet, nätverk, programmering, fotografering, open source och
upphovsrätt, arkitektur och en mängd andra spännande ämnen. Allt
skrivet på engelska, tyska och svenska.

Schulman driver tesen att det bara är fem procent av Sveriges
befolkning som läser bloggar. Det är möjligt att det är så. Eller så
är det bara fem procent som är medvetna om att det är bloggar de
läser. Vidare undrar jag vilka dessa fem procent är. Är det möjligtvis
väldigt många av dessa är det man förr i tiden kallade intellektuella?
Om det är så är det självklart att (det förhatliga ordet) bloggosfären
(intellektuellosfären, debattörer, mediafolk, ...) är en
maktfaktor. Om jag vore driven till att försöka förlöjliga gammelmedia
skulle jag sätta mig ner några veckor och rejält titta på
krönike-formatet. Ni vet, de där långa spalterna som gammelmedia
försöker få någon stackars skribent att för under tusenlappen skriva
något snabbt och relevant. Så mycket varmluft som finns där vore det
komiskt att kalla krönikörer för en maktfaktor också. Emellertid finns
det <em>alltid</em> undantag, både där och bland bloggare. Men att
förlöjliga en hel grupp på det sätt Alex gör är väldigt märkligt.

Sedan vill också Schulman få det att framstå som att det främsta
skälet till att gammelmedia (under benämningen
<em>chefredaktörer</em>) bryr sig om ny teknik är att de annars skulle
framstå som de gammelmedia de i grunden är. Sorry Alex, den främsta
anledningen är att gammelmedia tappar läsare på papper. Och utvecklar
de inte tekniken och dialogen med läsarna så kommer de att fortsätta
tappa sina läsare. Det är ingen slump att företaget Twingly blivit
insläppta på så gott som alla svenska gammelmedia-sajter för att öppna
upp för bloggare - och anledningen är inte att chefredaktörerna är
teknikfientliga.

> De traditionella medierna trippar på tå
> runt bloggosfären. De lägger sig på rygg och visar strupen. I rädsla
> för att stöta sig säger ingen sanningen – att den svenska bloggosfären
> både är rakt igenom ointressant och fullständigt
> betydelselös.

Ja, hur bemöter man det? Tur att man har Alex som sanningssägare. För
en tusenlapp är det väl också den här typen av sanningar man får.
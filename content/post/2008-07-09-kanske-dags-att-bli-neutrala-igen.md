---
author: pawal
tags:
- integritet
- politik
date: 2008-07-09T09:19:33Z
guid: http://pawal.blipp.com/?p=119
id: 119
title: Kanske dags att bli neutrala igen?
url: /integritet/kanske-dags-att-bli-neutrala-igen
---

Dagens avslöjande om att <a
href="http://www.svd.se/nyheter/inrikes/artikel_1444077.svd">Ryssland
är målet för FRA:s signalspaning</a> har jag väntat länge på (<a
href="http://www.dn.se/DNet/jsp/polopoly.jsp?d=147&amp;a=802742">DN
skriver samma sak</a>). Tidigare har det bara förekommit som vaga
spekulationer, men nu börjar det bubbla lite mer. Det är nämligen här
kärnan i frågan om en FRA-lagstiftning ligger, tycker jag. Varför ska
vi signalspana i kabel på det här sättet?

När uppsatta militärer säger att man inte är ute efter svenska
privatpersoner, utan behöver signalspaningen för att skydda sig mot
missiler i Afghanistan är man nämligen helt ärlig. Utan signalspaning
mot Ryssland får vi nämligen inga underättelser från USA, och dessa
underättelser behövs verkligen om vi ska ha svenska militärer
utomlands. Nu kan man ju fråga sig om Sverige är militärt neutrala
eller inte. Nä, knappast. Vi har bara fortsatt med signalspaning och
samarbete med USA i en rak linje från <a
href="http://sv.wikipedia.org/wiki/Catalinaaff%C3%A4ren">Catalinaaffären</a>
och framåt (och tidigare än så egentligen).

Vi kanske ska syna samarbetet med USA i sömmarna? Hur hårt allierade
är vi med USA egentligen? Vi har ju en lång rad incidenter som har med
ett sådant samarbete att göra. Jag tänker närmast på det hårt
kritiserade utlämnandet av två egyptier 2001 där Sverige fick oväntad
hjälp av CIA.

**Uppdatering:** <a href="http://www.dn.se/DNet/jsp/polopoly.jsp?d=1042&amp;a=803137">FRA-chefen bekräftar hemligt utbyte av uppgifter</a>

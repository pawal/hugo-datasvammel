---
author: pawal
tags:
- integritet
- web2.0
date: 2005-12-06T10:57:45Z
guid: http://datasvammel.blipp.com/?p=21
id: 21
title: Bjässen Google
url: /integritet/bjassen-google
---

Visst låter namnet som namnet på en bjässe från sagan? Logotypen ser
lagom oskyldig ut också, och visst är det en utmärkt söktjänst. Men
Google börjar svälla över alla bräddar, och sikta in sig på en allt
bredare marknad. Kevin Kellehers artikel i Wired, <a
href="http://wired.com/wired/archive/13.12/google.html">Who's Afraid
of Google? Everyone.</a> skrapar nog bara på ytan. Cringelys två
senaste artiklar,
<a href="http://www.pbs.org/cringely/pulpit/pulpit20051117.html">Google-Mart</a>
och <a href="http://www.pbs.org/cringely/pulpit/pulpit20051124.html">The
Google Box</a> ligger nog närmare sanningen, med en bild av ett
parallellt Internet som bara Google har makten över. Som kassako blir
det ju oslagbart, men med den kontrollen de skaffar sig över den
information som folk använder och genererat blir det hyfsat
läskigt. Som både Cringely och Kelleher skriver är det få som kan
konkurrera med Google på den nivån, men jag tycker att det skulle
behövas en konkurrent åtminstone.

Web 2.0 tilltalar mig åtminstone i form av de verktyg man kan
åstadkomma för sitt eget välfinnande, men om Google roffar åt sig allt
mer av de stora verktygen (<a href="http://www.blogger.com/">Blogger.com</a>
var bara början) som jag gillar, då överväger jag starkt att sluta med
offentliga saker på Internet. Då är det dags att kapitulera och odla
grönsaker på landet istället. Oxymoroniskt att skriva det just här.

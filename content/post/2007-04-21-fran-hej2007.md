---
author: pawal
categories:
- Identitet
- Web2.0
date: 2007-04-21T16:44:19Z
guid: http://pawal.blipp.com/web20/fran-hej2007
id: 74
title: Från Hej!2007
url: /web20/fran-hej2007
---

Jag bevistade just den lilla Web2.0-konferensen <a href="http://www.nustart.sg/hej2007/">Hej!2007</a> här i Stockholm. Mycket trevligt att träffa lite folk man känner och se lite vad som händer. Udda att det ska till folk från Singapore för att ordna en sådan konferens. Och skojigt att Podesk var där och <a href="http://dev.podesk.com/hej2007.php">podcastade</a> hela arrangemanget fortlöpande.<br /><br />Så mycket inspiration fick jag inte, men att bli uppdaterad på vad <a href="http://www.jaiku.com/">Jaiku</a> handlade om var bra, även om de hemlighöll var pengarna kom ifrån. Men det är uppenbart att Nokia är en stor investerare. (Jaiku är en nyare och bättre Twitter, och Twitter har jag inte riktigt förstått poängen med.) Kul att de bygger sin backend på Jabber, det hade jag också gjort.<br /><br />Allt handlade lyckligtvis inte bara om Web2.0, utan det fanns faktiskt lite teknik-folk i periferin. Jag uppskattade, tro det eller ej, <a href="http://armstrongonsoftware.blogspot.com/">Joe Armstrongs</a> korta föreläsning om Erlang. Eric Wahlforss och Alexander Ljungs prat om <a href="http://trustmojo.com/">social tillit på nätet</a> var också intressant, jag har mest sysslat med annan typ av identifiering och autentisering.<br /><br />Det finns säkert andra bloggare som skrivit hur mycket hyllningar som helst till detta, det hela andades som Joe Armstrong sa, mer religiöst väckelsemöte än seriös teknik-konferens.
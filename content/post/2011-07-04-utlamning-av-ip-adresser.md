---
author: pawal
tags:
- creeper
- politik
date: 2011-07-04T12:38:46Z
guid: http://pawal.blipp.com/?p=25588
has_been_twittered:
- "yes"
id: 25588
title: Utlämning av IP-adresser
url: /politik/utlamning-av-ip-adresser
---

IP-adresser kan tydligen utgöra en fara för rikets säkerhet. Finns det någon som tror på det?

Nåja. Med anledning av artikeln om hur <a
href="http://www.svd.se/nyheter/inrikes/reinfeldt-littorins-ip-nummer-mojliggor-kartlaggning_6293100.svd">Reinfeldt
hävdar just detta</a>, så sitter jag och funderar på om jag inte
skulle ta och skruva till <a
href="http://gnuheter.com/creeper/senaste">Creeper</a> en aning. Jag
har ju aldrig velat spåra enskilda individer, så därför sparar jag
endast träffar från myndigheter osv, utan vidare analys. Men om jag
t.ex. skulle sätta kakor för varje träff, skulle jag faktiskt kunna
spåra enskilda användare. Jag skulle också vidare kunna matcha kakor
som jag tidigare satt från andra nät än myndigheternas egna. Och då
skulle jag kunna göra en ganska grov spårning.

Många tjänster har ofta användarnamn och liknande i URL-fältet. I
kombination med analys av detta, samt kakspårningen, skulle det vara
rätt trivialt (om än mer jobb för mig), att göra en ganska grov
spårning av enskilda individer på exempelvis Regeringskansliet.

Så fort man använder IP-adressen är den ju liksom utlämnad. Så
... fara för rikets säkerhet? Det för ni fundera själva kring...

Men ni som har Creeper-bilden på era sajter? Vore det ok att börja
**experimentera med kakor**? Nu har jag ju inget licensavtal på nåt
sätt för någon användning alls här, eftersom jag inte har någon
relation med de som lägger upp Creeper-bilden.
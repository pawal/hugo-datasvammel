---
author: pawal
categories:
- Politik
- Upphovsrätt
date: 2008-03-14T04:06:37Z
guid: http://pawal.blipp.com/politik/musik-och-film-pa-natet-upphovsrattsforesprakarna
id: 102
title: Musik och film på nätet &#8211; upphovsrättsförespråkarna
url: /politik/musik-och-film-pa-natet-upphovsrattsforesprakarna
---

Förra fredagen bevistade jag en paneldebatt anordnad av advokatfirman Hammarskiöld & Co. Medverkande i panelen vad advokat Thomas Bodström, professor Jan Rosén samt Horace Engdahl. En lustigt sammansatt grupp som ämnade samtala kring musik och film på nätet under parollen "hot eller möjlighet" (samma titel som på den berömda Renfors-utredningen). Så här såg de ut när de blev samlade allihopa:

<img src="http://blipp.com/misc/hammarskiold.jpg" class="centered" alt="Thomas Bodström, Jan Rosén och Horace Engdahl" align="middle" />

Tyvärr blev det kanske inte så mycket mellan dessa och moderatorn advokat Claes Langenius, då alla i princip hade samma åsikt. Dvs, den att upphovsrätten är viktig att försvara, och att marknaden borde lyckas ta fram egna lagliga alternativ. De ämnen som diskuterades var snarare de aktuella utredningarna och lagförslagen kring att internetoperatörerna skulle lämna ut uppgifter om abbonemang som misstänks bryta mot upphovsrätten, och <a href="http://regeringen.se/sb/d/8588/a/86944">Renfors-utredningen</a>.

Det positiva är dock att ingen av de tre förespråkar den typ av bredbandsskatt som <a href="http://www.idg.se/2.1085/1.149367">Roger Wallis</a> och Stim föreslår, och som nu både <a href="http://www.idg.se/2.1085/1.147642">Bahnhof</a> och <a href="http://www.idg.se/2.1085/1.150328">Tele2</a> står bakom. Flera orsaker till att det inte skulle funka tas upp i diskussionen, den främsta är att världen är global och att vi i Sverige inte kan stifta lagar som bryter mot de internationella överenskommelser som Sverige har kring bl.a. upphovsrätten.

Jan Rosén tar upp frågan om huruvida man ska kunna stänga av folk från nätet vid upprepade (misstankar om?) intrång i (någons?) upphovsrätt. Jag är glad över att det numera anses riktigt allvarligt att inte längre kunna använda sin bredbandsuppkoppling. Samhället i stort går ju över till att flytta alla tjänster till Internet. Så det börjar bli jämförbart med att stänga av elen för någon som ... ja, göra något dumt som inte har med elbolaget att göra.

Horace Engdahl verkar dock vara den enda i panelen som är lite positiv till en bredbandsskatt, och jämför den lite med bibliotekslagen, och de pengar som fördelas den vägen. Sedan vänder han helt och tar upp ett projekt som han sitter i styrelsen för, <a href="http://litteraturbanken.se/">Litteraturbanken</a>. Detta verkar dock vara en blek kopia av <a href="http://runeberg.org/">Projekt Runeberg</a>. Men Horace är dock kvar i 1800-talets tänkande kring upphovsrätten och "geni-begreppet". Det är dock ganska intressant till att han (<em>nästan</em>, det kanske är mest en lycklig slump) jämför dagens mashups med antikens dryckeslag och om hur verk gemensamt genom iterativa förbättringar blev bättre och bättre. Vilket ju inte styrker argument för upphovsrättens bevarande, kanske.

Bodström kommenterar moderaternas inställning till upphovsrätten med att Reinfeldt inför valet 2006 gick ut och sa att man inte skulle jaga en hel generation av fildelare. Vilket ju man förmodligen inte alls vill, med Bodström hävdar att detta uttalande gör det svårt för moderaterna att kunna byta åsikt och ha en tydlig vision om vad man egentligen vill. Bodström försöker också tona ner hur debatten såg ut innan Pirate Bay-tillslaget, och påstår att debatten först ezploderade efteråt. Han verkar dock missa att debattens vågor gått höga i över ett decennium. Det kanske är först med Pirate Bay-tillslaget som debatten nått till Riksdagen, vad vet jag. En rolig kommentar från Bodström var denna, "Om man vill uträtta någonting politiskt tillsätter man en utredning. Om man <i>inte</i> till uträtta någonting politiskt tillsätter man en utredning.". Detta tillämpas mycket väl på Renfors-utredningen.

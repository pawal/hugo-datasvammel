---
author: pawal
tags:
- ljud
- skvaller
date: 2006-03-04T11:45:35Z
enclosure:
- |
  http://blipp.com/misc/Mona_L_Olsson_-_Furir_i_Agadir.mp3
  7423710
  audio/mpeg
- |
  http://blipp.com/misc/Tommy_Korberg_-_Furir_i_Agadir.mp3
  2704114
  audio/mpeg
guid: http://pawal.blipp.com/uncategorized/elitlistan-bara-toppen-av-ett-isberg
id: 32
title: Elitlistan bara toppen av ett isberg
url: /ljud/elitlistan-bara-toppen-av-ett-isberg
---

Alla snackar skit. Alla snackar skit om andra. Det bara är så. Och det
är förmodligen en av de stora anledningarna till att människan har ett
språk till att börja med. Alla kanske inte tycker det är så roligt att
bli påkomna med att snacka skit om andra. Men jag tror inte att
deltagarna på elitlistan tillhör den gruppen.

Men jag tänkte lyfta fram ett ganska kul exempel. Musikbranschen
innehåller en hel del människor som är extroverta, och förmodligen
väldigt skvallriga av sig. Alexander Bard är bara ett exempel, det
finns förmodligen många fler att hitta bara man känner för att gå till
kiosken och ta fram en av skvallertidningarna.

Så mitt exempel, som förmodligen bara stämmer till en del. Michael B
Tretow, ryktas det, samlade ihop en mängd studiomissar, knasigheter
från radiopratare och inskickade demoband och satte ihop dessa till
ett kassettband. Detta kassettband cirkulerade sedan bland
musiker. Innehållet kunde man säga var inte särskilt smickrande för
någon av de som gjort innehållet. Men en av inspelningarna var gjord
av en Mona L Olsson, förmodligen sittandes lite småfull vid sitt
köksbord. Hon hade bestämt sig för att spela in en demokassett och
skicka till något skivbolag (man kan gissa att bolaget var på en
armlängds avstånd från Tretow). Det Mona spelade in kan man höra här,
inspelningen är känd som <a
href="https://blipp.com/misc/Mona_L_Olsson_-_Furir_i_Agadir.mp3">Furir
i Agadir</a>. Jag tycker detta är hysteriskt roligt, men också väldigt
sorgligt. Vem är Mona? Hon saknar hur som helst Agadir väldigt mycket,
men kanske mest sin gamla kärlek furiren.

För att dra detta ytterligare ett varv så har det gjorts en hyfsat
seriös inspelning av den här låten. Eftersom stycket cirkulerade i
musikervärlden är en naturlig förlängning av det här att någon skulle
göra ett försök att spela in låten ordentligt. Tommy Körberg gör här
ett <a href="https://blipp.com/misc/Tommy_Korberg_-_Furir_i_Agadir.mp3">tappert
försök</a> att sjunga texten som den var tänkt. Min gissning är att
Tretow sitter bakom mixerbordet.

Så, nu har jag skvallrat lite om kändisars humor. Fast jag inbillar
mig att journalister skvallrar mest av alla.

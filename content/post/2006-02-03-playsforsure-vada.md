---
author: pawal
date: 2006-02-03T10:17:43Z
guid: http://datasvammel.blipp.com/?p=5
id: 5
tags:
- drm
- microsoft
- musik
title: PlaysForSure vadå?
url: /microsoft/playsforsure-vada
---

<img align="right" class="alignright" src="http://blipp.com/misc/playsforsure.png" />

Med kampanjen och märkningen <a href="http://www.playsforsure.com/">PlaysForSure</a> försöker
Microsoft sälja in ... öh, nånting... DRM? Invagga köpare av digital
musik och produkter att de kan spela sin musik? Nånting sånt.

På <a
href="http://www.playsforsure.com/WhatIsPlaysForSure.aspx">webbsidan
som försöker beskriva konceptet</a> förklarar de att man man ser logon
överallt kan man vara säker på att kunna spela sin musik. Men ... steg
ett är att ladda hem Windows Media Player 10. Varför då? Visstja,
Microsoft försöker precis som Apple att pusha sina egna produkter. Men
Microsoft har ingen egen hårdvara för musikuppspelning, så man ska
köpa en helt annan maskin med rätt märkning, och dessutom tvingas
använda en viss programvara.

Men hela den här kampanjen går egentligen ut på två saker. Den första
är att få de stora musikförlagen på rätt spår. För att göra det måste
man sälja in hela <a
href="http://en.wikipedia.org/wiki/Digital_rights_management">DRM-konceptet</a>,
så att konsumenterna inte kan börja <em>piratkopiera</em> musiken. Det
är ju farligt. Den andra biten är att konsumenten inte ska bry sig om
så jobbiga musikformat som <strong>mp3</strong>, och
liknande. Konsumenten ska uppfostras till att hålla sig till bolagens
spelregler för hur man får hantera sin musik. Låta en kompis kopiera
ett par låtar? Ajabaja.

Kommer PlaysForSure att fungera? Jag hoppas inte det. Jag har högre
hopp än så om de som ska "konsumera" musik. Än så länge finns
konceptet bara i USA. Låt det stanna där.
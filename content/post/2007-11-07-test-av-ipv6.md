---
author: pawal
tags:
- ipv6
- linux
- mjukvara
date: 2007-11-07T20:17:52Z
guid: http://pawal.blipp.com/linux/test-av-ipv6
id: 98
title: Test av IPv6
url: /linux/test-av-ipv6
---

IPv6 är på högsta mode just nu. 2010 beräknas IPv4-adresserna vara
slut, och innan paniken slår till vore det bra om alla ISP:er
levererade IPv6 till sina slutkunder.

Men eftersom mina ISP:er (jag använder flera olika, på olika sätt)
inte kan eller vill leverera IPv4 så fixade jag en tunnel via <a
href="http://www.sixxs.net/">Sixxs.net</a>. Tunneln levereras av
Port80, och det tackar jag för. Denna blogg är dock inte tillgänglig
över IPv6 ännu eftersom min brandvägg just nu inte har stöd för
IPv6. Just nu har jag en brandväggskonfiguration som fungerar, så
egentligen vill jag att Shorewall fixar sitt stöd. Någon som kan tipsa
om något som i Linux använder ip6tables och är lätt att konfigurera?
Vare sig FWBuilder eller Shorewall har idag stöd, vilket känns
jobbigt.

Under tiden att jag väntar på mer IPv6 så kan jag titta på den här
trevliga videon från RIPE55 om och om igen:

{{< youtube id="_y36fG2Oba0" >}}

Vidare håller jag på att undersöka om den HSB-lägenhet som håller på
att byggas just nu, och som jag flyttar in i om drygt ett år kommer
att få ett nätverk med IPv6-stöd. Jag har åtminstone bett att få se
kravspecifikationen på nätverket, men jag har inga höga
förhoppningar. Det är Bredbandsbolaget som levererar, förhoppningsvis
åtminstone ett snabbt nät.

Tills vidare skickar jag buggrapporter till olika programvaror till
både höger och vänster vad gäller IPv6-stöd. Det verkar inte riktigt
som att allt är genomtestat...

**Update:** Och som av en händelse skriver DN idag om att <a
href="http://www.dn.se/DNet/jsp/polopoly.jsp?d=678&a=713420">Adresserna
på nätet räcker snart inte till</a>.
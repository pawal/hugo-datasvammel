---
author: pawal
tags:
- upphovsrätt
date: 2006-10-11T22:07:55Z
guid: http://pawal.blipp.com/upphovsratt/dags-att-piratkopiera-wesc
id: 58
title: Dags att piratkopiera WeSC
url: /upphovsratt/dags-att-piratkopiera-wesc
---

<img align="right" alt="WeSC" title="WeSC" class="alignright" src="http://blipp.com/misc/wesc.png" />Idag gick startskottet för den som vill börja piratkopiera WeSC-kläder i billiga fabriker i Kina. <a href="http://www.piratbyran.org/">Piratbyrån</a> och <a href="http://www.wesc.com/">WeSC</a> (det är ett klädmärke) har inlett ett samarbete om distribution av någon slags film via Piratebay. WeSC motiverar detta såhär:

>\- Förutom det uppenbara faktumet att The Pirate Bay är världen
> största Bittorrent-tracker och har över 1 miljon unika besökare om
> dagen så har vi många andra gemensamma nämnare, menar Pelle Jansson
> som är PR-ansvarig på WeSC.

Så om WeSC ska få ut något av samarbetet, så vore det ju lite skoj om de lärde sig av det lite baklänges. Vem kan tipsa om lite bra textilfabriker?

Jag är givetvis bara *lite* ironisk, men klädbranschen är hårt drabbad av piratkopiering även de. BSA har låtit meddela via ett <a href="http://www.bsa.org/sweden/press/newsreleases/Atgardsplan-fran-EU-mot-piratkopiering-och-forfalskning.cfm">icke-daterat</a> pressmeddelande att textilbranschen har en, något de kallar förfalsknings/piratkopieringsgrad, på mellan 10 och 16 procent. Så jag finner det ganska lustigt att ett modeföretag allierar sig med en piratrelaterad företeelse. Men en inte alltför otrolig gissning är att WeSC fiskar efter ännu mer <em>streetcred</em>. Och en annan inte alltför otrolig gissning är att Piratbyrån får ganska bra betalt för sin WeSC-annonsering.

Läs mer hos Piratbyrån under rubriken <a href="http://www.piratbyran.org/index.php?view=forum&a=thread&id=42988">Piratbyrån inleder samarbete med WeSC</a>.

**Uppdaterad:** <a href="http://www.ekonominyheterna.se/nyheter/2006/10/17/we-stoppar-piratsamarbete/index.xml">We stoppar piratsamarbete</a>
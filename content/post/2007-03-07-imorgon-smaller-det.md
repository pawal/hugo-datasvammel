---
author: pawal
tags:
- integritet
- politik
- säkerhet
date: 2007-03-07T20:33:28Z
guid: http://pawal.blipp.com/integritet/imorgon-smaller-det
id: 70
title: Imorgon smäller det
url: /integritet/imorgon-smaller-det
---

Den nu väl omskrivna avlyssningslagen som ger FRA befogenheter att
avlyssna Internet-trafik ska regeringen imorgon besluta om. Ekot
passade i morse på att <a
href="http://www.sr.se/Ekot/artikel.asp?artikel=1240436">rapportera</a>
om att svensk inhemsk trafik kan gå via utlandet. Det är inte så
konstigt, utan fullt normalt. Det är naivt att tro att det svenska
Internet är helylle-svenskt. På grund av märkliga peering-avtal
(svenska operatörer emellan) <a
href="https://pawal.blipp.com/integritet/uppfoljning-av-svt-och-fra-postningen">och
annat</a> kan bästa vägen vara att skicka dina små paket via Amsterdam
eller London.

Sveriges Television hakar på och <a
href="http://svt.se/svt/jsp/Crosslink.jsp?d=22620&amp;a=777520&amp;lid=puff_777541&amp;lpos=rubrik">rapporterar</a>
om samma sak, trots att de själva fortfarande explicit skickar sin
e-post utomlands.

FRA i sin tur försvarar sig med att de minsann kan vara duktiga och
skilja mellan svensk trafik mellan en svensk och en annan svensk (som
båda befinner sig i Sverige), går att skilja från trafik mellan en
svensk och någon i utlandet. Rent nys. De kan möjligen skilja på språk
eller avgöra om det de avlyssnar är en mp3:a, Youtube-ström eller ett
krypterat mail.

Finnarna hakar också på och är <a
href="http://www.sr.se/cgi-bin/ekot/artikel.asp?Artikel=1242136">tveksamma</a>
till det svenska lagförslaget. Men finnarna är åas också naiva och
tror att man kan lagstifta om att Internet-trafik inte avlyssnas. Tror
de verkligen att <a href="http://www.gchq.gov.uk/">GCHQ</a> inte
avlyssnar finnarnas trafik om den skickas till, eller via London?

Men det är klart att svenskarna ska ha samma möjlighet att
avlyssna svenskar som utländsk säkerhetstjänst. Eller hur?
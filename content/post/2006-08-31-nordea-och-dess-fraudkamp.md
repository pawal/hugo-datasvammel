---
author: pawal
tags:
- journalister
- säkerhet
date: 2006-08-31T06:45:07Z
guid: http://pawal.blipp.com/journalister/nordea-och-dess-fraudkamp
id: 54
title: Nordea och dess Fraudkamp
url: /journalister/nordea-och-dess-fraudkamp
---

Ännu en gång har svenska Nordea utsatts för en phishing-attack. Ett
mail som skickas till svenskar och som förhoppningsvis har konto hos
Nordea.

> För Nordea har sommar 2006 blivit en av de mest fulla med illegala
> operationer. Det blir allt oftare att den konfidentiella informationen
> om våra kunder intresserar svindlare. Det är rätt många som vänder sig
> till oss för att vi skyddar deras konto mot förlust av pengar.

Syftet är att lura av Nordeas kunder deras skraplottslösenord och
inloggningsnamn.

Det här är en tydlig fingervisning till att Nordea har alldeles för
dålig grundsäkerhet. Det är nämligen så att det är fullt möjligt att
utföra dessa typer av attacker mot Nordeas kunder. Undra på att det då
händer just Nordea, och inte andra svenska storbanker. Svenska banker
har i allmänhet något bättre säkerhet i form av andra typer av
autentiseringsmetoder.

Problemet med Nordeas autentisering av kunder mot banken är att de
förlitar sig på enkla koder som har lång giltighetstid. Det är enkelt
för den som kommer över lösenorden att långt senare använda sig av
dem.

Jag måste här också tyvärr ännu en gång såga svensk
journalistik. Varför kritiseras inte Nordeas säkerhet? Inte i en enda
publicerad artikel har jag hittat något om
autentiseringssystemet... Nordea försöker låtsas som om det regnar,
och till <a href="http://www.idg.se/2.1085/1.74510">IDG påstår Boo
Ehlin</a> att det beror på att Nordea är störst i Norden. Varför har
inte ens IT-journalister koll på läget? Jag kan nästan förstå att inte
<a href="http://www.dn.se/DNet/jsp/polopoly.jsp?d=678&a=569162&previousRenderType=6">DN</a>
eller <a href="http://www.aftonbladet.se/vss/ekonomi/story/0,2789,879858,00.html">Aftonbladet</a>
har det, men nu får faktiskt IT-pressen ta sig i kragen.
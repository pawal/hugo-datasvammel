---
author: pawal
date: 2007-04-25T14:28:10Z
guid: http://pawal.blipp.com/journalister/html-trendigt
id: 75
tags:
- journalister
title: HTML-trendigt
url: /journalister/html-trendigt
---

I dagens papperskopia av <a href="http://www.city.se/">City</a> fanns
det en krönika publicerad som gav en semi-intressant insikt. I
krönikan fanns nämligen en liten snutt rå HTML-kod, förhoppningsvis
oavsiktligt formatterad så. HTML-koden var en hyperlänk till en
artikel på svenska Wikipedia.

Det intressanta är att moderna tidningar kanske har sitt huvudfokus på
webbpublicering, och publicerar HTML-text i pappersform mer som en
bi-effekt. Vilket ju betyder att papperstidningarnas texter borde
HTML-filtreras rätt hårt innan de går till tryckpressen. En annan
pikant detalj med det är att vi *i framtiden* förmodligen kommer att
se mer HTML-felaktigheter på papper än att någon har försökt hälla in
DTP-anpassade texter i ett webbpubliceringssystem.

Framtida papperstidningar kommer att få problem med bristen på
hyperlänkar samtidigt som webbtexterna kommer att bli mycket
trevligare att läsa, eftersom texternas referenser (som helt saknas
idag) kommer gå att följa upp bara genom att länka sig vidare. Det
största klagomålet hos exempelvis <a href="http://www.idg.se/">IDG</a>
är ju att texterna nästan aldrig länkar vidare till originalkällan,
vilket ju dagens webbkonsumenter gärna ser.
---
author: pawal
tags:
- svammel
date: 2011-01-04T21:50:15Z
guid: http://pawal.blipp.com/?p=15195
has_been_twittered:
- "yes"
id: 15195
title: Topp 10 Internethändelser 2010
url: /svammel/topp-10-internethandelser-2010
---

Nu är ju 2010 slut. Så jag tänkte sammanfatta de största Internethändelserna 2010 så som jag ser det. Jag hoppas jag kommer ihåg rätt bara. Men det här är ungefär min uppfattning:
<ol>
	<li><strong>Wikileaks</strong> - ingen har väl undgått effekterna av Wikileaks. Diplomatin, politiken och näringslivet är raaaaasande! Det fria och öppna Internet som vi känner är i farozonen. Julian Assange är konstig. Openleaks utannonseras. Det finns hur mycket stoff för journalister och allmänheten som helst att hämta här.</li>
	<li><strong>HTML5</strong> - växer med stormsteg. Allt fler viktiga sajter kör allt mer bitar ur HTML5. Hur ska det gå för Flash?</li>
	<li><strong>DNSSEC</strong>-signerad root. Som vi har väntat. .SE har varit signerad i över fem år. Men det är först nu när root är signerad som vi ser storskalig utrullning.</li>
	<li><strong>Molnet</strong> - det använder du väl? Lite? Vänta, vad är det för något? Ingen vet, men alla talar om det.</li>
	<li><strong>DDoS</strong> - 2010 blev året då allt DDoS:ades hela tiden. Av Anonymous. Och främmande makt.</li>
	<li><strong>App Stores</strong>. Både Apple och Google har insett det som Linux-världen har förstått i över tio år. Att man vill ha ett praktiskt sätt att installera uppgradera sin programvara. Nu väntar vi bara på vettiga paketsystem.</li>
	<li><strong>Facebook</strong> - är större än någonsin. Och en Hollywood-film.</li>
	<li><strong>Google Chrome</strong> - en verkligt seriös utmanare till de andra webbläsarna, Firefox, Internet Explorer och Opera. Firefox tar dock fortfarande marknadsandelar, men Chrome har vi knappt sett början på. Webbläsarkriget bara fortsätter och fortsätter, men med nya fronter.</li>
	<li><strong>iPad</strong> - har förändrat mångas användarbeteenden. Inte minst har den förvridit huvudet på tidningsredaktioner världen över. Snart vaknar de ur Apples dröm. Se andra-platsen.</li>
	<li><strong>Domännamnsbyten</strong>. Alla gör det. Sveriges Radio. Bloggar. En del webbsajter flyttar till och med in på Facebook. Länkrötan tar över.</li>
</ol>
Och årets icke-händelse går nog till Pirate Bay-rättegång nummer två. Same procedure as last year. Men tråkigare.

<strong>Uppdatering:</strong> Jag <em>visste</em> att jag skulle glömma en sak på listan. <strong>Stuxnet</strong> var ju årets säkerhetshändelse, alla kategorier. Masken som innehöll fyra 0-days, och använde stulna certifikat, och attackerade väldigt specifik mjukvara för att attackera hårdvara. Konspirationsteorierna har svämmat över på nätet. Symantec har en riktigt bra <a href="http://www.symantec.com/content/en/us/enterprise/media/security_response/whitepapers/w32_stuxnet_dossier.pdf">analys (pdf)</a>.
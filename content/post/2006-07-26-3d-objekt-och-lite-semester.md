---
author: pawal
tags:
- mjukvara
- upphovsrätt
date: 2006-07-26T20:14:10Z
guid: http://pawal.blipp.com/upphovsratt/3d-objekt-och-lite-semester
id: 51
title: 3D-objekt och lite semester
url: /upphovsratt/3d-objekt-och-lite-semester
---

<img align="right" class="alignright" title="Blender3D"
alt="Blender3D" src="https://blipp.com/misc/blender3d.jpg" />Det är
trevligt att försöka ha något projekt att genomföra under den varma
tid när man har semester. Saknar man dessutom Internet-anslutning får
man tänka till en extra gång vad det ska bli för slags projekt. Mina
två veckor på Gotland ägnades till att lära sig 3D-programmet <a
href="http://blender3d.org/">Blender</a>. Med en lämplig <a
href="http://en.wikibooks.org/wiki/Blender_3D:_Noob_to_Pro">Wikibook</a>
nedladdad tycker jag att jag lyckades ganska bra. Många frågor har
naturligtvis samlats upp under tiden, och nu när jag har
Internet-access igen så blir det ju till att surfa runt och kolla vad
folk använder Blender till. En av de grejerna jag ville hitta var lite
bra objekt att hämta hem och undersöka. Den <a
href="http://www.katorlegaz.com/index.php?a=download&c=Blender_3D_Model_Repository">största
sajten med modeller</a> verkar dock vara helt nere på grund av
upphovsrätts-problem.

Sedan skulle jag vilja hitta Blender version 2.42a till Ubuntu Dapper,
men det verkar som om jag får avhålla mig från paket ett tag, för det
känns lite tungt att bygga paketen själv. Projektet efter att ha
renderat lite animationer är att sätta in dem i en lämplig
video-editor och redigera lite video. Vatten över huvudet känns det
som, men det kanske är vad som krävs i den här värmen. Att lära sig
Python kan ju inte heller vara någon konst. Nu ska jag till Norberg
och återgå till musiken en stund.

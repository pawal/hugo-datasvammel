---
author: pawal
date: 2005-12-30T21:36:17Z
guid: http://datasvammel.blipp.com/?p=12
id: 12
tags:
- hacks
- hårdvara
- ljud
- musik
title: Första Squeezebox-hacket
url: /musik/forsta-squeezebox-hacket
---

Det tog inte så lång tid innan jag gjorde mitt första hack till
Squeezeboxen. För att kunna lyssna på Real Audio- och WMA-strömmar på
Squeezeboxen så finns det en plugin som heter <a
href="http://www.x2systems.com/alienbbc/">AlienBBC</a>. Det är inte
helt lätt att komma in helt färsk och lista ut att Alienstream och
AlienBBC är helt olika saker, och den ena är helt föråldrad, och dels
är det svårt att veta vilken programvara AlienBBC helst av allt vill
köra för att fungera optimalt. Hur som helst visade sig att AlienBBC
numera vill använda sig av mplayer. När jag väl försökt få mplayer att
fungera väl med AlienBBC så upptäcker jag att jag dessutom kör en
gammal version av AlienBBC. Minst sagt förvirrande. När jag väl
uppdaterat allt jag har till det absolut senaste började mitt hack
fungera, skrivet flera dagar tidigare, nämligen <a
href="https://blipp.com/pawal/hacks/AlienSRMenu.pm">AlienSRMenu.pm</a>. SRMenu
är ett tillägg till AlienBBC som helt enkelt tar Sveriges Radios alla
Real Audio-strömmar och konverterar dem till något som Squeezeboxen
kan förstå och spela upp.

Nu återstår bara att få AlienBBC-killarna att lägga in den i sin
distrubution så kan alla svenska Squeezebox-ägare vara lite gladare,
eller något sånt. Fast egentligen har jag ju en radio som fungerar.

**Fotnot: ** Sveriges Radio har ändrat länkarna för sina audio-strömmar. Suck. <a href="http://sr.se/cgi-bin/mall/artikel.asp?ProgramID=2321&#038;Artikel=787720">Här hittar man de uppdaterade länkarna.</a>

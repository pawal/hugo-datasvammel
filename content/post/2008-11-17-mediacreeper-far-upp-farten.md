---
author: pawal
tags:
- creeper
- integritet
- journalister
date: 2008-11-17T17:32:25Z
guid: http://pawal.blipp.com/?p=132
id: 132
title: MediaCreeper får upp farten
url: /integritet/mediacreeper-far-upp-farten
---

Jag har följt Christopher Isenes arbete med <a
href="https://mediacreeper.com/latest">MediaCreeper</a>, och
gillar idén. Precis som <a
href="http://gnuheter.com/creeper/senaste/">Creeper</a> så funkar
MediaCreeper genom att man länkar in en bild på sin webbsajt,
skillnaden är att man med MediaCreeper övervakar "gammelmedia"
istället för myndigheter.

Nu tror jag att journalister surfar omkring på bloggar och obskyra
webbsajter i något högre grad än myndigheter, och det är lättare att
försvara varför journalister surfar runt på de mest märkliga ställen
på nätet. Det är till och med så att man borde uppmuntra beteendet!

Så här ser bilden för MediaCreeper ut:

<img src="https://mediacreeper.com/image-mediacreeper" alt="" />

Så grattis alla journalister som fastnar i MediaCreepers nät, ni tycks
ju inte bara läsa pressmeddelanden och gå på mässor. Eller vad ni gör
när ni inte surfar på nätet. :-)

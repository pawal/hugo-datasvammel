---
author: pawal
tags:
- musik
- web2.0
date: 2005-12-06T12:23:52Z
guid: http://datasvammel.blipp.com/?p=23
id: 23
title: De:Bug och Web 2.0
url: /musik/debug-och-web-20
---

Där damp senaste numret av <a href="http://www.de-bug.de/">De:Bug</a>
ner i brevlådan. Framsidan är täckt av Web2.0. Inte helt oväntat
kanske. Dessutom har de en recension av "Shaping Things" av Bruce
Sterling, som jag precis avslutat. Några uppslag senare recenserar de
<a href="http://www.detroiteq.com/">Detroit Electronic Quarterly</a>,
en tidning jag blev väldigt sugen på att läsa. En snabbläsning av
musikrecensionerna ger att de även i detta nummer hyllar en massa
svenska artister, Hugg & Pepp, Skugge & Stavöstrand, John Dahlbäck,
och till och med Janos omnämns under ett av sina alias.

Mitt i hittar jag grymt många artiklar om diverse Web2.0-relaterade
saker. En aning jobbigt att de är på tyska, så duktig är jag inte att
jag läser igenom en sån tidning snabbt och enkelt. Tyvärr är De:Bug en
av de få tidningarna som jag tycker är riktigt läsvärda. Dags att
börja blogga kanske. Öva din tyska, De:Bug <a
href="http://de-bug.de/blog/">bloggar</a> förstås också.

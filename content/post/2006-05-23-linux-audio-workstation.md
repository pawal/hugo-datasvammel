---
author: pawal
date: 2006-05-23T07:56:59Z
guid: http://pawal.blipp.com/linux/linux-audio-workstation
id: 45
tags:
- linux
- ljud
title: Linux Audio Workstation
url: /linux/linux-audio-workstation
---

På min fritid händer det att jag gör elektronisk musik. Detta gör jag
inte med någon av mina Linux-datorer, utan för ändamålet har jag
faktiskt en iMac G5 som jag kör <a
href="http://www.ableton.com/">Ableton live</a> på, tillsammans med en
bunt mjukvarusynthar och annat. Allt detta har jag införskaffat därför
att det ger mig en miljö att jobba i som fortfarande är överlägsen
allt jag sett under Linux.

Förra året deltog jag på <a href="http://lac.zkm.de/2005/">LAC2005</a>
nere i Karlsruhe, eftersom jag faktiskt egentligen vill använda Linux
för att göra musik. Jag använder ju Linux till allting annat. Då
handlade det mycket om att sänka latensen i Linux, och program som <a
href="http://ardour.org/">Ardour</a>. Men om man ser till trenden från
<a href="http://lac.zkm.de/2006/proceedings.shtml">årets upplaga av
LAC</a> så upptäcker man att det finns en mycket stark vilja att bygga
färdiga Linux-arbetsstationer för musik. Med tanke på hur mycket
arbete som gjorts för att bygga en bra infrastruktur för ljud i Linux
borde det faktiskt inte vara långt borta förrän vi kan se någon
portning av en bra proprietär programvara heller, jag skulle faktiskt
gladeligen betala för en Linux-version av Ableton live.

Jag är väldigt imponerad av arbetet med att sätta ihop <a
href="http://lac.zkm.de/2006/papers/lac2006_proceedings.pdf">LAC2006
Conference Proceedings</a> (PDF), det är en stunds väldigt intressant
läsning.

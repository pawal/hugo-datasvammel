---
author: pawal
categories:
- Hårdvara
- Ljud
date: 2006-08-08T08:39:28Z
guid: http://pawal.blipp.com/hardvara/storsta-mojliga-tystnad
id: 52
title: Största möjliga tystnad
url: /hardvara/storsta-mojliga-tystnad
---

På i princip varenda datordel man köper idag kan man se hur många decibel oljud de släpper ifrån sig. En språjtans ny Seagate Barracuda 750GB-disk har som exempel en ljudnivå på 27 dB. Allt fler bygger datorer som ska vara helt ljudlösa, vilket i praktiken innebär en bullernivå runt 20 dB. Man experimenterar med gummiupphängningar, och tar fram fläktlösa kylmetoder som vattenkylning, och olika typer av kylflänsar.

<a href="http://sv.wikipedia.org/wiki/Tystnad">Wikipedia</a> definierar "tystnad" som "en relativ eller total frånvaro av ljud". Omgivningar där ljudnivån inte överstiger 20 decibel  betraktas som tysta". Därför tycker jag det är märkligt att så mycket energi ägnas åt att tysta ner datorer, och så lite energi ägnas åt att tysta ner omgivningen i övrigt. I höstas skrev Dagens Nyheter en artikel om <a href="http://www.dn.se/DNet/jsp/polopoly.jsp?d=1064&a=493328&previousRenderType=6">tyst asfalt</a>, något som Vägverket experimenterar med, och den finns belagd på  några motorvägar runt om i landet. Bullernivån sägs minska med 7 dB. Det i sig är inte tillräckligt, men tänk om samma människor som bryr sig om de tysta datorerna även skulle bry sig lika mycket om sin övriga omgivning. Då kanske man skulle få bilar, tunnelbanor och flygplan som inte väsnades så otroligt. Men folk är folk, vi uppfinner hörlurar med brusreduktion istället.

Men det har länge funnits folk som brytt sig. Redan 1906 grundade Julia Barnett <em>Rice Society for the Suppression of Unnecessary       Noise</em>. Syftet var att dämpa omgivningsljuden i form av tjutet av ångvisslorna från båtarna, och annat industriellt oljud. De fick igenom en lagstiftning mot onödigt användande av dessa ångvisslor...

Numera finns organisationen <a href="http://www.quiet.org/">Right To Quiet Society</a>, men i Sverige verkar debatten obefintlig. Läs gärna deras nyhetsbrev <a href="http://www.quiet.org/newsl.htm">NoiseLetter</a>. Läs också gärna <a href="http://www.historycooperative.org/journals/eh/10.4/coates.html">The Strange Stillness of the Past: Toward an Environmental History of Sound and Noise</a> av Peter A. Coates.

Om du nu lyssnar på vilka omgivningsljud du har just nu, vad har du då? Själv har jag på kontoret jag sitter ett otal antal fotsteg av de människor som klampar omkring, inte bara på det våningsplan jag sitter, utan även ovanpå. Dessutom har jag ett antal datorer och dess fläktar, men det som låter mest är luftkonditioneringen. Tack och lov sitter jag mot en innergård, så ljudet utifrån slipprar inte riktigt in, men jag tror inte jag skulle våga öppna fönstret.
---
author: pawal
categories:
- Journalister
- Web2.0
date: 2006-06-02T20:51:54Z
guid: http://pawal.blipp.com/web20/svd-experimenterar-med-remixade-artiklar
id: 47
title: SvD experimenterar med remixade artiklar
url: /web20/svd-experimenterar-med-remixade-artiklar
---

<img align="left" title="Lill-Babs" alt="Lill-Babs" src="http://blipp.com/misc/lillbabs.jpg" />I musikvärlden (och för all del Web2.0) finns konceptet <a href="http://en.wikipedia.org/wiki/Mashup"><em>mashups</em></a> eller <a href="http://en.wikipedia.org/wiki/Plunderphonics"><em>plunderphonics</em></a>. Döm om min förvåning när jag upptäcker fenomenet hos Svenska Dagbladet. I en artikel om <a href="http://www.svd.se/dynamiskt/inrikes/did_12825510.asp">stängda sopnedkast</a> så kommer det helt plötsligt in text om Lars Danielsson och Göran Persson. Mycket underhållande, och väldigt bra gjort. Texterna flyter fantastiskt in i varandra, och det känns som det är ett vinnande koncept. Frågan är väl kanske om det är just dagspressen som ska hålla på med det, tidigare har det ju varit förbehållet <a href="http://www.gatukonst.se/index.php?id=3549">gatukonsten</a>.

Jag applåderar förvisso experimentet, men undrar egentligen hur detta faktiskt gått till. Finns det en sån funktion i det publiceringssystem som SvD använder att man enkelt, eller kanske till och med av misstag, kan göra en merge av två artiklar? Fiffigt! Men varför? Tips till SvD, låt läsarna själva remixa artiklar! Gissa om det skulle dra trafik till svd.se.
Om den eventuella länken till den roliga artikeln skulle plockas bort så har jag gjort en <a href="http://blipp.com/misc/SvD-2006-06-02.png">skärmdump</a>.
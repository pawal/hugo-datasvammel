---
author: pawal
categories:
- Politik
- Upphovsrätt
date: 2006-04-27T18:18:00Z
guid: http://pawal.blipp.com/politik/djavligt-extrem-upphovsratt
id: 39
title: Djävligt extrem upphovsrätt
url: /politik/djavligt-extrem-upphovsratt
---

<img align="left" alt="Copyright" title="Copyright" class="alignleft" src="http://blipp.com/misc/copyright.jpg" /> Många tycker att att de lagförslag och direktiv som läggs fram för att stärka upphovsrätten är <em>extrema</em>. Det handlar t.ex. om hur mycket böter man får betala, hur man får göra intrång i individers integritet och att skydda de kopieringsskydd som omgärdar det verk, som redan är skyddat av upphovsrätten.

Pfft. <strong>Extrem</strong> upphovsrätt borde vara nåt helt annat. Man skulle kunna likställa de verk som är skyddade av den extrema upphovsrätten med de fysiska föremål som är många sekler gamla, gjorda i ädla metaller och stenar, och sen inlåsta i valv där ingen får se dem. Så pass mycket säkerhet borde omgärda föremålen att det blir löjligt. Beväpnade vakter, laserstrålar i rummet och dödlig gas som doseras ut om nån ändå skulle kunna se föremålet. Skydda dina musikaliska små trudelutter med trampminor!

Antipiratbyrån är förmodligen inte ens beväpnade.
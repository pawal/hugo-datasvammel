---
author: pawal
tags:
- mjukvara
- programmering
date: 2007-06-08T12:53:49Z
guid: http://pawal.blipp.com/programmering/voodoo-programmering
id: 83
title: Voodoo-programmering
url: /mjukvara/voodoo-programmering
---

Dålig programmering har jag sett en hel del av. En av anledningarna är
förstås att programmeraren är väldigt okunnig, kanske nybörjare, och
då ska man väl inte ställa för höga krav. En kul förklaring till
konstig kod kan dock vara vad man kallar för <a
href="http://en.wikipedia.org/wiki/Voodoo_programming">voodoo-programmering</a>.

<img class="centered" src="http://blipp.com/misc/voodoo-doll.png" alt="" align="middle" />

Uttrycket voodoo-programmering kommer från antagandet att man gör en
sak *på ett visst sätt*, och något händer. Kunskapen om det som händer
från det att man "tryckte in en nål i dockans arm" till att smärta
fogades till någons arm saknas helt, och man bryr sig inte om det. På
samma sätt så *vet* programmeraren att **om man gör så här** så
**händer detta**. Ointressant hur det exakt fungerar, och ofta är det
helt vansinnig kod som ofta fungerar under ideala förhållanden. Men
när den går sönder går den dels inte att förstå vad den gör, och man
måste förmodligen skriva om rubbet för att få den att göra rätt saker.

En sak som gränsar till voodoo-programmering är <a
href="http://en.wikipedia.org/wiki/Cargo_cult_programming">cargo cult
programmering</a>. Till exempel vet programmeraren att man ska skriva
kommentarer i koden, för det har ju denne hört att det ska man
göra. Men då blir kommentarerna något i stil med "lägg ihop variabel a
med variabel b", det vill säga helt irrelevanta och beskriver inte
alls de processer man försöker utföra. Man lägger till saker i koden
som saknar relevans för att det är så man tror att man gör. Ett
exempel är buggfixar där "programmeraren" går in och ändrar saker på
måfå i koden tills den fungerar.

Uttrycket "cargo cult programming" kommer kanske inte helt oväntat
från <a href="http://en.wikipedia.org/wiki/Cargo_cult">cargo
cults</a>, kulturer där väntan på fraktgods från flygplan är det
centrala temat eller till och med religion. Dessa kulturer uppstod då,
typiskt västerlänningar, kom på snabbvisit till ursprungsbefolkningar
vid exempelvis krig. Västerlänningarna hade med sig varor och
utrustning som kunde liknas vid magi. Det som hände efter att
västerlänningarna avlägsnat sig var att urinnevånarna byggde egna små
landningstorn och "radioapparater" av grenar och försökte locka till
sig flygplan genom riter för att få västerlänningarna att komma
tillbaka med fler varor. Fascinerande läsning är en artikel publicerad
i Smitsonian Magazine, <a
href="http://www.smithsonianmag.com/people-places/john.html">In John
They Trust</a> om John Frum-kulten. Slutklämmen på den artikeln är
helt underbar:

> As we look down into John Frum’s fiery Tanna home, I remind him that
> not only does he not have an outboard motor from America, but that all
> the devotees’ other prayers have been, so far, in vain. “John promised
> you much cargo more than 60 years ago, and none has come,” I point
> out. “So why do you keep faith with him? Why do you still believe in
> him?”
> 
> Chief Isaac shoots me an amused look. “You Christians have been
> waiting 2,000 years for Jesus to return to earth,” he says, “and you
> haven’t given up hope.”

---
author: pawal
date: 2007-04-28T21:53:32Z
guid: http://pawal.blipp.com/hardvara/instabil-webb
id: 76
tags:
- hårdvara
- säkerhet
title: Instabil webb
url: /hardvara/instabil-webb
---

<img src="http://blipp.com/misc/gudrun.jpg" alt="Stormen Gudrun" />

Populära webplatser tvingas att köra tyngre och tyngre hårdvara för
att klara den med tiden ökande last de utsätts för. Webbplatser som
normalt sett har en ganska låg last som till exempel <a
href="http://http://www.krisberedskapsmyndigheten.se//">krisberedskapsmyndigheten.se</a>
sänks lätt om lasten någon dag skulle bli hög, säg att de skulle öva
en kris eller så... (Javisstja, precis det hände ju <a
href="http://www.kurtis.pp.se/blog/2007/04/government_and_crisis_handling.html">nu
i veckan</a>.)

Eller säg till exempel att Sverige skulle hamna i politiskt
blåsväder. Hur många av våra myndighetssajter skulle stå pall då?
Ytterligare ett exempel på sänkta sajter hittar vi nu i Estland då
ryssarna blivit lite förgrymmade på esterna på grund av en
staty. Ryssarna är ett kreativt nätfolk, så de passar ju naturligtvis
på att attackera de stackars esternas webbplatser, <a
href="http://www.f-secure.com/weblog/archives/archive-042007.html#00001181">F-Secure
rapporterar</a> om detta.

Mycket av detta beror på hur webben är uppbyggd. Slashdot-effekten
drabbar förr eller senare den minsta lilla okända webbplats, och den
blir under tiden det inträffar, helt oanvändbar för alla. Jag har
själv flera gånger utsatts för stor trafik, och det är väldigt svårt
att värja sig. Enda lösningen är idag att ha tillräckligt med
kapacitet och hårdvara för att hantera mycket trafik. Har man en liten
icke-kritisk webbplats är det onödigt att spendera dessa
pengar. Snålar man och kör hos ett billigt webbhotell finns det inte
heller några garantier för att allt ska fungera. Men mycket går genom
att göra sin arkitektur rätt också, så att man inte blir helt sänkt
när stormen kommer. Tyvärr är det väldigt få för svenska medborgare
kritiska webbplatser som är byggda på det sättet. KBM om några borde
se till att det fungerar nästa gång, vilket borde vara deras lärdom
den senaste veckan.

Den här lilla bloggen klarar nog inte ens en vindpust, men det är ju å
andra sidan bara jag som svamlar.

**Uppdatering:** Nu rapporterar även
<a href="http://www.dn.se/DNet/jsp/polopoly.jsp?d=148&a=644626">dn.se</a>
om estlänningarnas nätproblem.
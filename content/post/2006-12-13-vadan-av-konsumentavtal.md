---
author: pawal
categories:
- Gnuheter
date: 2006-12-13T09:39:30Z
guid: http://pawal.blipp.com/gnuheter/vadan-av-konsumentavtal
id: 61
title: Vådan av konsumentavtal
url: /gnuheter/vadan-av-konsumentavtal
---

Jonas Öbergs blogg har tillfälligt försvunnit från den världsvida väven. Jonas är (numera <i>var</i>) kund hos Surftown. Surftown tyckte i torsdags att Jonas missbrukat utrymmeskvoten hos Surftown, och därmed stängde de av Jonas mail, webb och all åtkomst till hans egna data lagrade på Surftowns servrar. Därefter har Jonas på alla möjliga sätt försökt att nå Surftown för att få rätsida på problemet, något som verkligen verkar dra ut på tiden. Jonas fick efter något dygn detta meddelande:
<blockquote>Ditt hotell har stängts pga extremt användande av serverresurser. våra tekniker har tagit beslutet att ditt utnyttjande varit så extremt att det var nödvändigt att stänga av ditt hotell.</blockquote>

Nu verkar det ändå som att Jonas är på väg från Surftown, <a href="http://www.coyote.org/">hans webbsida</a> pekar numera på ett Loopia-parkerat utrymme. Själv ser jag bara bekymret genom att det cron-jobb som sköter <a href="http://www.gnuheter.com/">Planet Gnuheter</a> skickar mig klagomål på att hans RSS-feed inte går att nå.

Lärdomen får bli, <i>läs avtalen noggrannt</i>, annars sitter man där med skägget i brevlådan när det oförutsedda händer.
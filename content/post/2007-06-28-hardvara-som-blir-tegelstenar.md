---
author: pawal
categories:
- Hårdvara
- Mjukvara
date: 2007-06-28T17:35:39Z
guid: http://pawal.blipp.com/hardvara/hardvara-som-blir-tegelstenar
id: 86
title: Hårdvara som blir tegelstenar
url: /hardvara/hardvara-som-blir-tegelstenar
---

Bloggen Beta Alfa skriver att <a href="http://betaalfa.polymono.net/2007/06/28/kunderna-rasar-mot-sony-ericsson/">kunder rasar mot Sony Ericsson</a>. Anledningen är att de sagt att de inte ska släppa fler uppdateringar till fiasko-telefonen P990i. Telefonen var både försenad och buggig, och trots ett par uppdateringar till programvaran har inte alla (allvarliga) buggar fixats, och en hel del problem återstår att åtgärda.<br /><br />Detta är ett problem för Sony Ericsson, att släppa så mycket nya produkter och samtidigt släppa supporten för de gamla. Att ha så hög produktomsättning är givetvis jobbigt, men att behålla kunder är inte samma sak som att tvinga dem att köpa nya produkter för att bli av med de problem som kunderna har. Givetvis kan man satsa på att ha en kompetent QA-avdelning som redan innan telefonen släpps ser till att den inte är full av buggar som drabbar kunderna. Men ett alternativ för gamla telefoner (nu är inte P990i <b>så</b> gammal) är att släppa programvaran fri så att de som trivs med sin telefon kan ha en liten möjlighet att åtgärda buggarna själva. Det fungerar inte för alla, men om bara några få personer engagerar sig i programvaran kan naturligtvis alla ta del av den.<br /><br />Nej, jag har inga förhoppningar om att Sony Ericsson ska släppa sin programvara fri, men visst vore det fint alternativ istället för att låta relativt ny hårdvara bli helt obrukbar?<br /><br />Sen vill jag bara pika Beta Alfa lite och berätta att man inte "konfirmerar" uppgifter, man bekräftar dem.<br />
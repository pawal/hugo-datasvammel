---
author: pawal
categories:
- Politik
- Säkerhet
date: 2008-06-23T12:20:48Z
guid: http://pawal.blipp.com/?p=116
id: 116
title: Piratpartiet borde kryptera, inte skrika varg
url: /politik/piratpartiet-borde-kryptera-inte-skrika-varg
---

Visst, jag tycker också att "FRA-lagen" är hemsk på många sätt. Men Piratpartiet försöker av visserligen uppenbara anledningar skrämma upp allmänheten istället för att utbilda den. De dömer ut hela riksdagen istället för att lära ut hur man gör för att kryptera informationsutbyte. De sörjer <a href="http://rickfalkvinge.se/2008/06/23/idag-svart-mandag-sorjer-vi-privatlivet/">svarta måndagar</a> istället för att slå på kryptering på hemsidan och e-post (HTTPS respektive StartTLS) för piratpartiet.se. Från min horisont försöker de primärt att skaffa sig medlemmar istället för att se till att FRA inte kan avlyssna dem.

Normalt är jag inte särskilt politisk, men se det här som en teknisk uppmaning att kryptera din kommunikation istället. Så småningom kanske jag själv tillhandahåller alla mina tjänster krypterade, men StartTLS kör jag åtminstone för min e-post.
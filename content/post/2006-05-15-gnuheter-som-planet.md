---
author: pawal
categories:
- Gnuheter
- Linux
- Politik
- Upphovsrätt
date: 2006-05-15T07:32:11Z
guid: http://pawal.blipp.com/linux/gnuheter-som-planet
id: 42
title: Gnuheter som Planet
url: /linux/gnuheter-som-planet
---

<img align="left" alt="Gnuheter" title="Gnuheter" class="alignleft" src="http://www.gnuheter.com/images/gnuheters.png" />Det är nu över ett halvår sedan Mikael Pawlo och jag lade ner vår webbplats Gnuheter. Alla sidorn har dock legat kvar som ett arkiv över det som hänt, men ingen aktivitet alls har förekommit. Aktiviteten på andra ställen på "det svenska" Internet har dock ökat, men ännu saknas en ny samlingspunkt för de frågor som vi under de fem år Gnuheter var aktivt, tog upp. Därför har jag bestämt mig för att göra om Gnuheter till en "planet", en bloggaggregator, där jag samlar upp de bloggar som idag diskuterar ämnen som upphovsrätt och fri programvara.

Vad jag har gjort är att jag har kontaktat de blogginnehavare som jag tycker har intressant innehåll, och så har jag satt upp programvaran <a href="http://planetplanet.org/">Planet</a> för att syndikera dessa. Deltagare från början är bland andra <a href="http://24timmarsbloggen.se/">24timmarsbloggen</a>, <a href="http://swartz.typepad.com/texplorer/">Oscar Swartz</a>, <a href="http://se.linux.org/">Svenska Linuxföreningen</a>, <a href="http://copyriot.blogspot.com/">Copyriot</a> och många fler. Tyvärr är det fortfarande några som inte tillåtit mig att syndikera deras bloggar.

Nu har jag precis startat om Planet-programvaran med fräscht innehåll, tömt cachen och så vidare. Så vissa bloggar kommer lite tvärt längst upp på sidan, men det rätar ut sig med tiden. Vidare skulle jag vilja utvidga planeten och använda <a href="http://en.wikipedia.org/wiki/Hackergotchi">hackergotchis</a> i högre utsräckning. Så om någon orkar bidra med såna, gör det!

Om just du som läser det här har en blogg som du tycker passar in hos Planet Gnuheter, tveka inte att kontakta mig på <a href="mailto:pawal@blipp.com">pawal@gnuheter.com</a>. Besök nu <a href="http://www.gnuheter.com/">Planet Gnuheter</a>.
---
author: pawal
date: 2005-12-06T12:21:15Z
guid: http://datasvammel.blipp.com/?p=20
id: 20
tags:
- hårdvara
- musik
title: En rövare
url: /musik/en-rovare
---

I mitten av november tog jag en rövare. Efter många funderingar på hur
jag skulle få tag på en Squeezebox 3 från <a
href="http://www.slimdevices.com/">Slim Devices</a> upptäckte jag att
<a href="http://www.jensofsweden.se/">Jens of Sweden</a> saluförde dem
för en inte helt orimlig påse pengar. Detta var mitt på dagen den 16:e
november, och den skulle finnas för leverans den 18:e. Dagarna gick,
och jag tittade deras webbsida igen och upptäckte att den numera
skulle finnas i lager den 29:e. Antingen var deras leverans försenad,
eller så hade de tagit slut, vad vet jag. När jag åter den 30:e
kollade in läget så stod det helt enkelt NEJ på leveransdatum. Hm,
tänkte jag, kanske dags att kontakta dem för att höra vad som
händer. De har ju trots allt ett numera ganska skamfilat rykte.

Deras ordinare kundtjänst hanterar tydligen bara fel på produkter, så
de fick jag inte något vettigt ur. Man kan tycka att de borde ha någon
form av internkommunikation. Jag blev istället hänvisad till mail hos
order@jensofsweden.com. De svarade till slut den 2:a december att det
nog skulle dröja 10-14 dagar innan de kunde skicka den svarta modellen
till mig. De har den vita på lager, men den passar nog inte in här.

Ge mig, jag vill hacka kod nu!

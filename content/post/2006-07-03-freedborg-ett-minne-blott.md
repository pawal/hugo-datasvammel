---
author: pawal
date: 2006-07-03T13:06:30Z
guid: http://pawal.blipp.com/musik/freedborg-ett-minne-blott
id: 49
tags:
- mp3
- musik
- upphovsrätt
title: FreeDB.org ett minne blott?
url: /musik/freedborg-ett-minne-blott
---

<img align="left" alt="FreeDB" title="FreeDB" class="alignleft"
src="http://blipp.com/misc/freedb.png" /><a
href="http://www.freedb.org/">FreeDB.org</a> har i åratal varit den
källa man använt för att automatiskt hämta låttitlar till de CD-skivor
man rippat och stoppat in i sin privata MP3-jukebox. FreeDB skapades
som en motreaktion till att Gracenote gjorde den tidigare databasen
proprietär, och dessutom krävde licenspengar för de applikationer som
använde sig av deras tjänst. Sedan dess har FreeDB varit det främsta
valet för de som utvecklar fria applikationer. Det Gracenote gjorde
för alla dessa år sedan var ju väldigt fult, eftersom databasen byggts
på av de mängder av entusiaster som i de fall datat för skivan
saknats, fyllt på med information. Användarna blev ju naturligtvis
upprörda.

Av den senaste veckans postningar på FreeDB:s hemsida ser inte det
projektets framtid alltför ljus ut. Som de skriver, hoppas även jag på
att andra entusiaster tar över. Programvaran och databasen går hur som
helst att <a
href="http://www.freedb.org/modules.php?name=Sections&sop=listarticles&secid=7">hämta
hem</a>, passa på innan sajten försvinner.

Det går förstås även bra att använda sig av <a
href="http://musicbrainz.org/">Musicbrainz</a>.
